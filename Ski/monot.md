# Laskettelumonot

Muistiinpanoja monojen sovitusta ja sopivuuden arviointia varten.
Osittain opittua, osittain omaan kokemukseen, intuitioon ja järkeilyyn perustuvaa.

# Mittaus

Sovittaessa huomioitavaa:

* Oikea solkien kiristysjärjestys
* Paina kantapää kuppiin
* Varaa tarpeeksi aikaa: monon pitää olla jalassa 30min
* Varsinainen sovitus kotona ajan kanssa, useaan otteeseen

Virheet:

* Koko valitaan arkikengän tai lenkkarin mukaan -> varmasti liian iso!
* Katsotaan pelkkä pituus; tai pelkästään pituus ja leveys -> huomio tilavuus myös!

## Pituus

Jalka seinään, piirrä ukkovarpaan ulkoreunasta merkki paperiin.
TAI: piirrä jalan muoto paperiin ääriviivojen mukaan.

(Muokkausta varten piirretään jalan muoto n. 2mm ääriviivojen sisäpuolelta, että ei muokata liian
isoksi! Pahvi menee monon pohjalle, josta lesti on kapeimmillaan. Tarkoitus on saada monoon aikaan
oikea muoto.)

## Leveys

Lestin mittaus: jalan levein kohta, kun jalan leveyden rajaavat suorat piirretty.

## HIP (Heel-instep-perimeter)

Instepin päältä, kantapään puolelta toiselle, n. 1 cm nilkkaluun linjalta taaksepäin.
Ei kantapään kapenemaan asti.

```
"HIP indeksi" = HIP / jalan pituus 
```

Mittaustulos:

* Normaali tilavuus (MV): HIP = jalan pituus (HIP indeksi ~ 1.0)
* Matala tilavuus (LV): HIP < 1.0
* Korkea tilavuus (HV): HIP > 1.0

Tämä on vain lähtökohta sovitukselle; lopullinen monon tuntuma ratkaisee.

# Sovitus

## Kuoren sovitus

1. Ilman sukkia tai ohuiden sukkien kanssa
2. Monon soljet kiinni

### Pituus

Varpaat monon kärkeen. Kantapään taakse jää pituuden suhteen tilaa:

* yli 25mm: liian pitkä mono
* 15-15mm: mukavuusmitta
* 10mm: suorituskykyinen mono

**Huom:** toeboxit ovat eri muotoisia:

* kapea boksi voi tuntua lyhyemmältä (tai vaatia muokkausta..)
* leveässä on tilaa "normaalisti"

### Leveys

Kantapää kantakuppiin kiinni. Seiso jalan päällä koko painolla tai "painonsiirrolla".

Huomioita:

* Jos sivusuunnassa jalan sivut ottavat kiinni *selvästi* monon kuoreen, saattaa vaatia muokkausta
    * nosta jalkaa, ottaako kiinni kun jalka "oikealla" korkeudella
    * pohjallisen kanssa? Ja huomioi ero kun kokeilet monoa sisäkengän kanssa, onko painetta tai asentovirhettä paineen takia?
* Hyvin kevyt sivukosketus tasaisesti koko jalan mitalla voi tarkoitta hyvin jalan muotoon sopivaa monoa
* 1-2mm tilaa sivusuunnassa kummallakin puolella voi olla vielä OK
* Jos jalkaa pääsee selvästi liikuttamaan tai kääntämään monossa ilman että sivuilla tuntuu tasaista kosketusta -> **liian iso** mono
* Kantapää pitää istua kantakuppiin sopivasti. Ei saa olla liikaa tilaa, mutta silti tuntuma että kantapää tulee istumaan napakasti
* Akillesjänne ei saa ottaa kovasti kiinni kantakupin yläpuolella. Jos näin on, niin Akillesjänne työntää jalkaa eteenpäin monossa

## Sisäkengän sovitus

Sovita sisäkenkä kuoren ulkopuolella erikseen. Jos sisäkenkä ei istu kuin "sukka", on mono
hyvin todennäköisesti liian iso. Myös: osissa monoista sisäkenkä on "lyhytlestinen", eli varpaita
voi kiristää sisäkenkä, mutta *itse kuori* on riittävän pitkä!

## Sukat

Ensisovitukseen joko
* ohut laskusukka, tai
* hyvin ohut kompressiosukka.

Jos mono tuntuu napakalta **paksulla** sukalla, on mono väärän kokoinen lähtökohtaisesti!

## Pohjalliset

Mahdollisuuksien mukaan sovita omien pohjallisten kanssa. Tehdas"pohjallisten" kanssa sopivuus
voi olla ratkaisevan huono!

**HUOM:** hyllypohjallisten holvikaaren tuki: laskettelumonon kapeuden takia korottuu "LOW":sta "MID"

### Custom-pohjalliset

Näiden teettämisessä pitää olla tarkkana:

* jalat suunnattuna kuten olisit laskuasennossa
* paino päkiöillä
* Jos olet neutraalissa seisoma-asennossa muotissa: **MENEE VÄÄRIN!** Vrt. Case Saalbach...

Pohjallisen kanssa pitää saada painoa päkiälle ja sisäsyrjälle. Jos isovarpaan antura on ilmassa,
on pohjallinen hyödytön laskukäyttöön!

## Monon tuntuma

Sisäkenkä monoon. Mono jalkaan. Ohut sukka, ohuin mahdollinen.
Jos mono tuntuu uutena "liian mukavalta" ohuimman sukan kanssa, se tulee pakkaantumaan liian suureksi.

**OLEELLISINTA:** monon pitää olla napakka kantapäästä, instepistä ja nilkasta, jalkaterän puoliväliin saakka.
Eli näiltä osin tukeva mono voi olla "liian pitkä" shell fit:iltään. Jos jalkapöydän päällä on tilaa,
on mono väärä perusmuodoltaan tai tilavuudeltaan.

Tunnustele seuraavia seikkoja:

* **Kantapää:** kantapää pitää istua napakasti, "pihtiotteessa", ei saa tuntua liian pehmustetulta ja tilavalta
* **Instep:** pitää painaa kantapäätä kuppiin, instepin päälle ei saa jäädä tyhjää tilaa.
    * Joissakin monoissa instep voi olla uutena niin kireä että tekee kipeää. Kokeile säätää sisäkenkää ja/tai anna aikaa sovitukselle!
    * Esim. S/Pro 130 Supra BOA
* **Nilkka:** nilkka pitää olla sopivasti "puristava", muttei kiristä niin että verenkierto häiriintyy
    * Hawx Ultra XTD:n ekat laskukerrat oli "vanne" nilkan ympärillä, kunnes pakkaantui
* **Varpaat:** Ei saa olla kivuliasta painetta tai puristusta
    * Huom: varpaiden paieen tunne voi johtua ulkosyrjältään liian kapeasta monosta
    * Esim: jalka painuu vinoon ja lopullinen varvaskivun syy löytyy "toiselta puolelta monoa."
* **Sääri, sisäsyrjä:** tasainen tuki koko jalan sivun matkalla: jalkaterästä nilkkaan ja säären sivuun
    * "Kanttaa" monolla laskuliikkeitä ja tunnustele että **tuki on tasainen**
    * Jalka ei saa päästä "pyörimään" tai kääntymään kanttausliikkeitä tehdessä!
* **Varsi:** pohkeen puolelle ei saa jäädä liikaa tilaa, kun mono on oikealle kireydelle säädetty
    * Huomioi spoilerien tarve/käyttö
    * Sisäkenkä voi olla myös riittävän paksu takaa, esim, Zipfpit Gara

## Etunoja (forward lean)

Etunoja tulisi olla sopiva neutraalissa asennossa seisten: kevyesti eteenpäin nojatessa tulisi varren tukea laskijaa,
ilman että tarvitsee nojata kovin syvään saadakseen tukea. Liian syvä etunoja rasittaa etureisiä,
liian loiva etunoja taas pakottaa "takapenkille".

Huomioi myös spoilerien vaikutus tai tarve. Spoilereilla saa lisää etunojaa.

Mahdollinen testi on käydä kyykkyyn monot jalassa: jos mono heittää takapuolelleen, on etunojaa liian vähän.
Jos taas kyykkyyn meno on "liian helppoa", voi etunoja olla liian suuri. Huomaa että *laskiessa* nojaat eteen
alamäkeen viettävässä rinteessä - tasaisella kyykkyyn meno saa ollakin vähäisesti vaikeaa.

**Esim 1.** Hawx 130 XTD:n ilmoitettu vakio 15 deg on liian syvä, kun sisäkenkä on sisäänajettu.
13 deg säätöpalalla paremman tuntuinen

**Esim 2.** Tecnica Mach1 MV:n ilmoitettu 13,3 deg tuntuu hyvältä.

# Sisäkengistä

Sisäkengillä voi parantaa istuvuutta.
Kuitenkin: lähtökohtaisesti kuoren pitää olla oikea tilavuudeltaan, eli tarpeeksi napakka.

HV-sisäkengällä voi koittaa täyttää pientä 'ylimääräistä' tilaa.

## Zipfit Gara LV

Kuuluu istua "kuten sukka".

Sovitettu koko 27.5 oli liian väljä. Meni "kurttuun" nilkan kohdalta. Toeboksissa liikaa tilaa.
Mahdoton saada menemään jalka monoon 27.5 kokoisena, sillä sisäkenkä vaan taipui, jalka
liukui sisällä ja sisäkenkä jäi "konkeloon" monon mutkaan. Lisäksi monot eivät edes järkevästi
sulkeutuneet että olisi saanut solkia kiinni.

Koko 26.5 istui hyvin. Ja sopivan volyymisessä monossa pitäisi mennä 27.5 kokoisen kuoren kanssa.
Huomaa, että avauma jää hitusen raolleen instepin kohdalta. Tämä on sopivan merkki!

---

# Sopivan tuntuisia monomalleja

Muistiinpanoja omista sovituksista. Tarkoitettu palvelemaan tulevia monosovituksia sopivan monon
etsinnässä.

Lähtökohtaisesti kokemuksesta havaittu sopivaksi lähtökohdaksi:

* MV-monoissa (100mm) koko 26.5
* LV-monoissa (98mm) koko 27.5

## Tecnica Mach1 130 MV (2024-2025)

* MV, lesti 100mm
* koko: 26.5.
* Shell fit:
    * Pituus: vasen: 10mm, oikea: 8mm (?)
    * Leveys, vasen: sopiva, tasainen tatsi
    * Leveys: oikea: pikkuvarvas otti aika napakasti kuoreen kiinni, ehkä aika tiukka myös jalkaterän sivusta (muistikuvat ei hyvät...)

Oikean monon lestiä levennetty. Alkuun tuntui että ukkovarpaan kohdalta liian kapea tai lyhyt,
koska ukkovarpaan kärkeen ja sivuun tuntui kova paine.
Mutta liian kapea lesti painoi jalkaa kieroon sivusuunnassa ja siksi mono vaikutti lyhyeltä.

Kapeahko toebox ja jalkaterä joka aiheutti em. tuntuman ja muokkaustarpeen. Vasen kenkä suoraan
sopiva boksista otettuna.

Ensimmäiset laskukerrat vakiosisäkengällä tehtävä kompressiosukan kanssa. Sen jälkeen ohuimmalla
löytyneellä merinolaskusukalla.

**Muokkaus:** [Monosport](https://www.facebook.com/monosport.fi)

* Ensimmäinen muokkaus ennen ensimmäistä laskukertaa
* Ensi muokkaus liian vähäinen. Mono "kisakireä" ja sopi vasta kun jalka kylmeni.
Monoa pois ottaessa pikkuvarpaan kohdalta jalkaterä "murjoutunut". Monoa pystyi käyttämään reilun tunnin.
* Toisella kertaa muokattiin jalka istumaan "tasaisena" ja siitä tuli kokopäiväkelpoinen.

**Sisäkenkä:** Zipfit Gara LV 26.5

## Tecnica Mach1 130 LV (2024-2025)

* LV, lesti 98mm
* koko 27.5
* Shell Fit: 15/20mm, (noin)

Tuntui heti laatikosta oikean kokoiselta. Monoa pois ottaessa iltti jäi kuoren avautuman väliin.
Instep uutena "liian matala", eli mahdollisesti todella sopiva sisäänajon jälkeen. Kantapää istui
todella napakasti.

Yllättävän leveä jalkaterän kohdalta vaikka lesti 98mm, muttei liian leveä(?) Tecnican 27.5 koko
paremmin ehkä oman jalan mittasuhteisiin sopiva, verrattuna vaikka Mach1 MV:een 26.5 koossa.

## Atomic Hawx Ultra 130 S (2024-2025)

* LV, lesti 98mm
* Koko: 27.5

Sovitus kompressiosukalla.

Hyvin saman oloinen tuntuma kuin omassa Hawx Ultra XTD 130:ssä, johon verrattuna Ultra S:ssä selvästi "tymäkämpi" sisäkenkä.
Kanta ja nilkka istuu napakasti, instepin päässä ehkä hieman mukavuutta. Iltin siirto auttaisi napakoittamaan?

Tuntui vähän samalta kuin XTD:n kanssa: oikea kenkä sopivan napakka, vasempaan pitäisi tehdä välipohjalliskikka,
tai tehdä paddingiä kieleen/instepiin?

Yleisesti ehkä sopivan napakka varresta, nilkasta ja instepistä, hieman instep-soljen etupuolelle asti jalkaterään.
Toeboxin korkeussuuntainen reilu tila vähän epäilytti, joten lopulta päädyttiin Mach1 MV:een (26.5).

26.5-kokoisena taas vasen kenkä ehkä olisi ollut muokattavissa sopivaksi, oikea oli instepin päältä
"järjettömän kireä"/kivulias.

## Salomon S/Pro 130 Supra BOA (2024-2025)

MV, lesti 100mm (reilu, lähes ehkä 101mm tuntuma)

* Koko 26.5
* Shell fit: n. 10mm

Sovitus kompressiosukalla.

Oikean puoleinen mono tuntui aika lyhyeltä, lyhyen sisäkengän takia. Ukkovarvas painoi reilusti
kärkeen. Mutta kuoreen varvaskosketus vaati selvästi takapainoon nojaamista. Toebox leveä neliömäinen,
joten oikea jalka mahtui uutena hyvin, toisin kuin Mach1 MV:n kanssa.

Kova paine instepin kohdalla, kuten joillakin muilla Salomonin monoilla
(S/Pro Alpha 130 ja X/Pro 120, koko 26.5).
Ratkesi iltin siirrolla ja pidemmällä sovitusajalla.

Oikean jalan mono aika tiukka sivusuunnassa. Saattaisi pakkautua, tai vaatia uunitusta?

Kantapää ei äärimmäisen napakka, mutta silti tuntui tukevalta.

Lähes epäilyttävän mukavan oloinen ollakseen näin tiukka. BOAssa tosin säätövaraa todella paljon.

## Rossignol Hero World Cup 140 LV (2023-2024)

**TODO**

* LV, lesti: 97mm
* Koko: 27.5
* Shell fit:

"Kisakenkä".

---

# Mahdollisesti sopivia

Kokeiltuja malleja, mutta liian huolimattomasti.

## Tecnica Cochise DYN Light 130 (2022)

* Lesti 99mm
* Koko: 27.5
* Shell fit: ei tehty...

Tuntui liikkeessä sovittaessa "vähän" väärältä verrattuna Shiftiin. Mutta jälkikäteen ajateltuna
oli "epäilyttävän sopivan napakan tuntuinen". Tuli pidettyä jalassa kuitenkin suhteellisen pitkään,
pariinkin otteeseen.

Salomon Shift Pro 130:n sijaan olisi pitänyt ehkä valita tämä.

Sovitussukkana oli SA-alussukka, ohuehko siis. Pitäisi olla OK.

---

# HUONOJA esimerkkejä

Ota näistä opiksi, **EI** sopivan hakuun malliksi...

## Salomon Shift Pro 130 (2022)

* MV, lesti 100mm (lähemmäs tai yli 104mm tässä koossa!)
* Koko: 27.5
* Shell fit: ei tehty...

Tuntui alustavasti "napakalta", mutta liian mukavalta. Päädyin tähän Tecnica Cochise Ligtin sijaan.

Pakkaantui kahdessa päivässä niin paljon, että vaati välipohjallisen. Kaksi päivää sen jälkeen
pakkautui niin paljon että oli liian väljä. Yritettiin custom-pohjallista Saalbachissa. Epäonnistuivat.

Kaiken kaikkiaan istuvuus oli enemmänkin kokoa 28.5 vastaava. Ei toiminut edes Spyderin paksulla sukalla.

## Salonon Impact 100 CS (2012)

* MV, lesti 100mm
* Koko: 28.5

Liikkeessä tuntui "kivalta", lenkkarikokoisena. Neljän päivän jälkeen vasen kenkä pyöri jalassa...

---

# Versiointi

[Github](https://github.com/findurance/www/tree/master/Ski)

# Lähteet

[Blister Review: Boot Fitting 101](https://blisterreview.com/gear-101/boot-fitting-101/fit-issues-and-myths)

[Forward Lean](https://skierlab.com/are-your-ski-boots-helping-you-be-a-bad-ass-or-just-bad/)

[Boot Selection by Volume](https://earnyourturns.com/25021/technique-getting-the-right-volume-boot/)

[Ski Talk: Downsizing](https://www.skitalk.com/threads/sizing-down-ski-boots.27339/)

[Monosport](https://www.facebook.com/monosport.fi)
